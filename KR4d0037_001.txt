# -*- mode: mandoku-view; -*-
#+TITLE: 伐檀集
#+DATE: 2015-08-24 23:51:16.770020
#+PROPERTY: ID KR4d0037
#+PROPERTY: BASEEDITION WYG    
#+PROPERTY: JUAN 卷上
<pb:KR4d0037_WYG_001-1a>¶
欽定四庫全書¶
　伐檀集巻上¶
　　　　　　　　　　　　　宋　黄庶　撰¶
　詩¶
　　偶書¶
此心為地把書耕若問生涯指六經欲語世人真富貴¶
胸中珠玉又無形¶
　　讀赦書¶
<pb:KR4d0037_WYG_001-1b>¶
詔書一尺洗寰瀛舒巻雷霆萬物驚天祇無私均雨露¶
地縁强半是榛荆人間疾苦言堪療山徑豺狼腹未盈¶
不是朝廷用桑孔丁寧渾只念蒼生¶
　　遣懷¶
六載紅蓮客差池又一年無人和白雪有意樂青天肝¶
膽論興廢詩書謁聖賢尊中古日月窮達付陶甄¶
　　山居獨酌¶
山寒未放春消息獨把單醪慰寂寥書對聖賢為客主¶
<pb:KR4d0037_WYG_001-2a>¶
竹兼風雨似咸韶醉鄉城郭燈前到愁壘戈矛盞底銷¶
野菜溪魚隨分有不堪回首呌簞瓢¶
　　春日閒居¶
韁鎖身閒似未名方愚情性被春輕酒教筆硯因花廢¶
路為亭臺與草争野客笋邀煨短茁隣僧茶約煮新萌¶
無時杖屨穿林去真是尋芳户一丁¶
　　贈山寺僧¶
慵飽浮圖世共憎蓬蒿師獨養牛耕田驅白石年常過¶
<pb:KR4d0037_WYG_001-2b>¶
林印青薪嵗旋生竹似子孫憐笋茁樹添松栢補風聲¶
眉頭怪得春来喜雨起蔬苗粒粒成¶
　　寄子䝉授常寧令¶
疎率君堪愛無心宦又髙身思眠白屋人勉著青袍(去/冬)¶
(調官京師於銓吏不得意/欲致其官而歸予止之)號隠疑名福(前為寧鄉尉/自號吏隠)貪¶
歸似姓陶常寧邑雖小應合得牛刀¶
　　靈竹(俗傳孟宗所泣斑/行也今在鄂州寺)¶
緑隂清韻竹枝繁歴厯當年泣淚痕千古舜妃湘水底¶
<pb:KR4d0037_WYG_001-3a>¶
必應憔悴有慚魂¶
　　山水卧屏¶
林泉生長厭應難更寫方屏㡬曲間仕宦東西苦無定¶
此心長似宿家山¶
　　和劉卿材十詠¶
　　　耕者¶
四海兵今息耕夫未得知黄粱不敢喫盌尚半蒿藜¶
　　　牧竪¶
<pb:KR4d0037_WYG_001-3b>¶
逐處隨青草生來不識愁旱田乾欲死拍手也須謳¶
　　　紅樹¶
幾樹濃於茜斜陽景最幽忽因風雨盡全減十分秋¶
　　　野廟¶
中國浮圖盛祈禳漸不過吾民非獨困山鬼恨尤多¶
　　　堠子¶
一堠居市塵百堠居林莽土木若有情山中亦惆悵¶
　　　水鴨¶
<pb:KR4d0037_WYG_001-4a>¶
憶在山中日溪邊把釣鈎相逢恐驚起招手却回舟¶
　　　溪聲¶
至音不可收今人滯形器欲知古樂心山中此聲是¶
　　　草市¶
衝市柴魚集應山雞犬號問知人苦樂米價不多髙¶
　　　龍潭¶
寂寞真龍去雩壇血不乾世情多冷煖對此鼻辛酸¶
　　　溪橋¶
<pb:KR4d0037_WYG_001-4b>¶
憶得别離日鄉橋栁脚斜讀君詩一轉全似到吾家¶
　　觀雪¶
疑是天公戲都傾海作鹽松筠知不變丘壑見無厭清¶
為詩家極寒因酒户添冬温成俗疫得此勝針砭¶
　　酒¶
千載醇醲意長隨麴蘖新解詩今日月轉入古乾坤(協/韻)¶
悶至勝良藥愁来敵故人幾盃聊酩酊五斗趣還均¶
　　登鄭氏閣¶
<pb:KR4d0037_WYG_001-5a>¶
林泉無價自由身韁鎖登臨趣未真望處好山俱得力¶
夜應明月不孤人任從心外煩於蟻長對樽中别有春¶
當日若知風物勝定移鷄犬過江濱(前山皆秀可愛予/家亭閣不能見故)¶
(云/)¶
　　立春¶
此日春方到春心亞舜堯勾芒如稷契太蔟似咸韶衡¶
柄三陽把陶鎔萬物翹家家助和氣剪綵作花飄¶
　　題人移牡丹¶
<pb:KR4d0037_WYG_001-5b>¶
林上春來恰恰忙安排顔色與春妝栽培欲報應先發¶
根柢雖移不改芳紅藥便隨心減價黄蜂偷喜蜜添香¶
慿君剰釀看花酒待插花枝滿首甞¶
　　探春¶
雪裏猶能醉落梅好營杯具待春来東風便試新刀尺¶
萬葉千花一手裁¶
　　笻竹杖¶
琴鶴為友朋出入常拂拭生來節便髙故有扶危力¶
<pb:KR4d0037_WYG_001-6a>¶
　　題東寺柱¶
竹風松月牢於鎖闗閉人心物外情燕雀聞經俱已慣¶
歸來不怕讀書聲¶
　　教繩權學書偶成¶
文字有縁曾弄墨(楚俗子生周一年其日陳食飲硯墨/金帛之具從兒戲弄聚家人觀以為)¶
(樂繩時/先弄墨)見來官小免咨嗟喜将筆硯傳生計不失詩書¶
作世家字識姓名能指㸃寫因梨栗不傾斜著鞭莫落¶
時人後三十塵埃監汝爺¶
<pb:KR4d0037_WYG_001-6b>¶
　　次韻答王甫判官(已後/長安)¶
塵埃蹭蹬落麤官賴有詩書可自安人到聖賢由感激¶
國施鍾鼎為艱難須期燕骨干金價莫動黄陂萬頃瀾¶
窮達功名無早晩好山宜且醉吟看¶
　　致政吴侍郎輓歌詞¶
千里資甘㫖(今資政/守京兆)淒涼一日遺為臣如廣受生子似¶
臯䕫筆硯諸孫哭謳歌幾郡思(公屢為/二千石)秦人失太守翻¶
有怨天辭¶
<pb:KR4d0037_WYG_001-7a>¶
荆棘二疎路幾人同敝衣仕塗師白髮國老欲彤幃遺¶
藁詩書滿行旌雨雪飛陜民應淚落不見板輿歸(今資/政自)¶
(陜移/京兆)¶
　　署中新裁竹¶
移作亭園主栽培霜雪姿不辭桃李笑只待鳳凰知少¶
已留風住疎宜待月篩相㸔時一醉誰道小官卑¶
　　和題雲臺觀(用/韻)¶
太華疑挨畢昴回欲觀形勝上雲䑓雪中地把銀屏立¶
<pb:KR4d0037_WYG_001-7b>¶
雨後天將畫軸開景好更宜和月看客忙常是愛山來¶
我知逰者登臨意常恨西軒落日催¶
　　都㕔誦書偶成¶
主人調鼎手千里刃迎虚暗使民如堵能容吏似樗莓¶
苔眠杻械燕雀聽詩書刀筆慙無補身為白蠧魚¶
　　題公美庭前蘆¶
長安只説誰花好君把青蘆砌下栽鳴鴈也知人事好¶
幾時銜得入闗來¶
<pb:KR4d0037_WYG_001-8a>¶
　　和公美季㸃書事¶
知君行縣樂經見飽朝昏禾黍當年户牛羊落日村趂¶
雲看華没衝雨渡涇渾頗得詩家助聊應慰旅魂¶
　　送石都官赴闕¶
為郎四十者堂有二親稀止仰官為養行應淚在衣白¶
雲偏佇立黄犬好頻歸去有山公啟天心正似饑¶
　　長安賀晏相公生辰¶
衙鼓簪紳動靈椿薦夀醪吾君合堯舜此日降伊皋盤¶
<pb:KR4d0037_WYG_001-8b>¶
誥文章老丹青事業牢兩朝尊柱石千里荷鈞陶民即¶
謳歌借霖應夢寐勞秦人下車樂逺邇賦崧髙(公下車/始五日)¶
　　次韻和言懷¶
五常為種耕情性天意寧分有與無史解戮人惟戮古¶
地能埋死只埋愚青雲易把詩書買白髮難停日月驅¶
顧我無才背時俗浮名早晚見歸途¶
　　和子玉病起逰書齋¶
蕭齋乆不住筋力試笻初窻户蝸涎鎖塵埃鼠跡書病¶
<pb:KR4d0037_WYG_001-9a>¶
魔雖已去詩癖竟難除苔地欣重掃徘徊意有餘¶
　　依韻和舞陽楊令九日羊川鄉同小飲之作¶
青帘白屋得新醅坐待村童買果回旋撚野花為泛菊¶
更尋山路作登臺世途巳把灰心死罇酒聊同笑口開¶
多謝晚禽知客意歌吟來往勸餘盃¶
　　謝趙太傅遺聚米圖經(圖經其子宣事舍人珣所/作宣事死疆場覽之不勝)¶
　　(悲/感)¶
文武生賢子𦍑圖帝所多始欣知馬援終歎失㢘頗(定/川)¶
<pb:KR4d0037_WYG_001-9b>¶
(之役宣/事死之)蒼鼠巢遺藁黄埃鎖舊戈逺人猶偃蹇掩帙淚¶
滂沱¶
　　哭丘隨州(無/逸)¶
卧理隨民欲問安訃郵俄至廢朝餐秦川舊㑹歡如在¶
漢水新書墨未乾丹旐已歸人寂寞索車徒有淚汍瀾¶
時情冷煖尤無味一臂相知在肺肝¶
　　席上送韋中舍歸襄陽¶
知君七十少梨栗有堅牙琴杖新行李雲泉舊世家講¶
<pb:KR4d0037_WYG_001-10a>¶
求栽樹法拂拭釣魚車獨美今歸去青衫脫有涯¶
　　次韻和真長新春偶書¶
東風寂寞掩柴闗時苦刪文筆凍乾只把詩情磨世態¶
更慿酒力禦春寒塵埃不必頻彈鋏巖石終期共掛冠¶
歎息焚和名利者乾坤未似斗筲寛¶
　　伊川喜雨(時丞相文公/省墓伊闕)¶
尺雨乗春慰望深家家倉廩一年心伊川父老還知否¶
此是隨車𫝊説霖¶
<pb:KR4d0037_WYG_001-10b>¶
　　送真長書記知舞陽¶
塵土淹沉客詩書夢寐身又辭千里幕去布一同春路¶
想多歸户(舞陽地薄/民多逃)庭應絶涝民(舞陽地下嵗大/雨河決輒澇)青衫¶
莫嗟歎知已在陶鈞¶
　　和陪丞相聽蜀僧琴¶
百年生計一張琴敝軫枯絃抵萬金世上幾人曾入耳¶
罇前此日是知音清風明月虚無境白雪陽春寂寞心¶
莫訝南薫沉聽久致君墓業用功深¶
<pb:KR4d0037_WYG_001-11a>¶
　　飲張承制園亭¶
小園豈是春來晚四月花飛入酒盃都為主人尤好事¶
風光留住不教囘¶
　　八日探菊¶
行遶牆邊菊躊躇賞物心秋風應有意明日是知音酒¶
惜浮花醉詩留把葉吟兒童欣佳節撚蘂試黄金¶
　　市得笛竹簟因成詩¶
八尺枯冰簟一筒小軒拂拭趣誰同罇前聲負千盃月¶
<pb:KR4d0037_WYG_001-11b>¶
窻下光贏一枕風易向曲肱增舊意詩因仰看有新功¶
蠧書圍遶髙眠處夢與塵埃絶不通¶
　　廬山道中遇黄介夫因寄四十字¶
冷日蒼山下相逢笑又顰文章已膾炙名位尚埃塵昔¶
見纓甞請今言雉欲馴(介夫新授/安邑令)干戈滿南郡忍醉解¶
池春¶
　　次韻和雪齋逰西湖¶
雪㑹逰人意元乾變物華醉鄉銀作界詩客玉為家魚¶
<pb:KR4d0037_WYG_001-12a>¶
影紋冰縠禽蹤篆霰沙餘英恐銷盡目斷夕陽霞¶
　　次韻向元伯春晚有作¶
好花未得千場醉風雨飄零又一春自是勞生無暇日¶
芳菲何處解孤人¶
　　次韻居正暮春感事¶
物報春光去已深殘紅滿地緑成隂晚花便好吟詩惜¶
餘景應須載酒尋歡意莫教時節挫窮愁自倚嵗寒禁¶
亭園况是登臨勝何必流年動素心¶
<pb:KR4d0037_WYG_001-12b>¶
　　次韻元伯西軒桃李¶
李白桃紅氣味奢早須分付醉吟家春風春雨難期信¶
便是無言做落花¶
　　望春偶書¶
信馬尋春上古原天工一幅繡平川花應笑我將詩句¶
便當逰人費萬錢¶
　　次韻居正四月牡丹(時飲過客扵/丞相後園)¶
四月殘紅日日稀平陽園檻正芳菲春知東館酣賓客¶
<pb:KR4d0037_WYG_001-13a>¶
應是陽和未放歸¶
　　和元伯走馬看牡丹¶
城中走馬趂殘春詩别餘花處處新何似園家不吟醉¶
姚黄魏紫屬逰人¶
　　次韻元伯初夏南洋河即事¶
芳菲已去絶音塵臨水踟蹰景又新應是溪源来最逺¶
落花流水洞中春¶
　　次韻子儀初夏偶作¶
<pb:KR4d0037_WYG_001-13b>¶
醉紅方寂寞吟緑又將成急雨荷宜聽清風簟可迎燕¶
忙諳物態花盡見時情獨有無言意不知枯與榮¶
　　看春牓偶成¶
每看春牓獨嗟咨蹭蹬塵埃已十朞韓老有知應笑我¶
歸時無計只癡兒¶
　　陪丞相逰石子澗¶
賓吏親攜澗底行潺湲風逓似相迎只應山鬼知公意¶
乞雨新添瀑布聲(時久晴/未得雨)¶
<pb:KR4d0037_WYG_001-14a>¶
澗下禽魚識上台聽泉履跡遍蒼苔巖邊不欲踟蹰久¶
只恐商王夢逺来¶
　　次韻和真長四季牧童(許/昌)¶
怯雨宜晴不識愁去隨青草牧春牛無人古語歌兼笑¶
歸去山花插滿頭¶
曉牧侵星大暑天晝尋芳樹緑隂眠惜牛不使衝殘日¶
歸帶黄昏飲小川¶
角穿黄穗手横笳不省人間有鬢華落日西風歸去路¶
<pb:KR4d0037_WYG_001-14b>¶
枯桑黄葉兩三家¶
枯笛手持無律吕清風曲調逐時新數竿冬日渾無價¶
暖靠牛眠不教人¶
　　次韻元伯曉出白門¶
山形雲染翠屏曲溪色練鋪銀漢東樓臺一軸古今本¶
行者往來圖畫中¶
　　栽竹¶
小檻栽培得此君緑隂疎韻似相親從来風月為三友¶
<pb:KR4d0037_WYG_001-15a>¶
吟社新添客一人¶
　　嵩山(許/昌)¶
峩峩鎮中夏峻極萬尋隮突兀磨天頂窈窕入地臍中¶
林興夏雹半壑卧秋霓泉恐連清漢峯疑擁碧圭雲髙¶
四夷見雨到八方齊渤澥看如帶青㝠上是梯醉堪捫¶
日月吟可摘婁奎翠葢何時動金為玉檢泥¶
　　隠真齋庭多怪石小詩求數株¶
曾經禹貢清泉骨(禹貢青州岱/畎鈆松怪石)今是莓苔幾世孫知君¶
<pb:KR4d0037_WYG_001-15b>¶
突兀滿庭下乞我雨中雲數根¶
　　和元伯中伏夜雨南洋河水泛¶
雨洗三齊中伏月乖龍連夜起雲門(青之南山有穴/出雲故曰雲門)溪¶
聲斗似銀河落驚斷詩書一夢魂¶
　　登鄆州谿堂(古鄆州有溪堂與州偕廢其地去今/治所十五里好事者跡其名為之韓)¶
　　(公詩石/存焉)¶
仁智摸來物狀親登臨宜入古圖身慣看韓老詩中景¶
樹色泉聲似故人¶
<pb:KR4d0037_WYG_001-16a>¶
　　中秋夜月¶
人間共賞中秋月酒社詩家意味長天上必應霜露早¶
桂叢凋盡飽青光¶
　古詩上¶
　　輦下㑹里人子䝉飲¶
秋風吹客衣歸思入夢寐相逢在千里一飲勝百醉果¶
脯隨分列不減到家味平生金石心顛倒獨莫棄何時¶
不搔首共話醫國計恨未得杞梓欲把斤斧試塵埃鞋¶
<pb:KR4d0037_WYG_001-16b>¶
履穿各走車馬地惟茲栖栖懷酒椀可以慰¶
　　探春¶
春色若有價黄金量山丘幾擬把酒吟浪欲開口酬今¶
朝庭栁枝抝折絲巳柔東風弄五色漸落草木稠我營¶
賞春資甕盎蟻巳浮山川天開畫秖擬酩酊逰¶
　　對花¶
詩昔甫白在造化困刀尺我生幾年後浪自鑴頑石對¶
花雖把筆好句恨莫得耒陽與采石孤墳没荆棘幾欲¶
<pb:KR4d0037_WYG_001-17a>¶
肉白骨再插風雅翼海為一杯酒地為一領席醉坐吟¶
萬物語出埋霹靂乾坤髓可掬鬼神淚可滴人生貴適¶
意身是天地客糟牀不可乾吟紙須强擘花落若解醫¶
有金費千鎰¶
　　和白雲菴七首¶
　　　白雲菴¶
白雲無種滿地生有時出山為雲露老僧惆悵望雲歸¶
盡日菴前自来去¶
<pb:KR4d0037_WYG_001-17b>¶
　　　清風軒¶
老僧拂榻人不知獨與清風自来去朝昏宴坐向齋中¶
此身便是清風主¶
　　　宴坐臺¶
老僧坐見萬物空往往終日居此臺破衣兀坐若枯木¶
山鳥不怕行莓苔¶
　　　醒石¶
老僧拂拭待逰者雲骨一片莓苔青塵埃萬事心若醉¶
<pb:KR4d0037_WYG_001-18a>¶
到此不覺令人醒¶
　　　磬石¶
古樂破散鄭衞起走入萬物不可名山中惆悵莫能到¶
疑是舜時韶一聲¶
　　　明月臺¶
老僧山中嫌月窄夜夜獨上髙髙臺四邊不肯著閒樹¶
故要滿坐清光來¶
　　　白石澗¶
<pb:KR4d0037_WYG_001-18b>¶
林間旋疊石為路日日自汲澗底泉老僧意趣似童子¶
洗手濯足聽潺湲¶
　　登扶風王宗元山亭¶
雲收南山頭太白青崔嵬我有泉石夢坐對懷抱開小¶
池數斛水涉鳥来毰毸遺翎與行跡縱横在蒼苔憶得¶
釣磯上到家如一迴蔬畦参差緑採掇助酒盃痛飲不¶
能去遶竹猶徘徊主人林巖癖笑傲蒼烟堆心憂百里¶
病良田正黄埃欲知主人喜雨抱山腳来(圖經云太白/之半有横雲)¶
<pb:KR4d0037_WYG_001-19a>¶
(如瀑布則澍雨常以為候故語曰南山瀑/布非朝即暮時久旱始得雨以為喜故云)¶
　　賦得退之畫像¶
功名已寫後世耳身入人間圖畫看歎息浮圖滿天下¶
猶疑怒髮尚衝冠¶
　　逰石甕寺¶
飛泉自有迎客意聲到山前入人耳泉聲引行不知疲¶
石路磽确折屐齒長安睫滿車馬塵林嵒夜夜来夢寐¶
雲烟郊原銷古圖心眼開快明如洗渭流屈曲成大篆¶
<pb:KR4d0037_WYG_001-19b>¶
書破野色為緑紙丘墟沉吟古興廢秋風正入紅樹起¶
折碑斷垣卧荆棘意思紛亂不可理窮幽更下蒼崖根¶
把酒坐聽潺湲醉山花似欲勸苦飲時散清香入人鼻¶
奔走恨不身長逰喜寫姓名蔵薜荔¶
　　喜雪¶
長安雪一尺朝扉失南山坐喜疾疫消敢避衣褐單闗¶
中西征後所向饘粥慳去年新錢敝千里成凋殘漫漫¶
豐穰候風俗開容顔秦人飽稼穡共望倉廩寛幕府俸¶
<pb:KR4d0037_WYG_001-20a>¶
薄少藜藿日滿盤明年麥定好慰喜聊加餐¶
　　次韻和松逕¶
行人旱亢日共䕃蒼烟姿豈識雪霜心但輕螻蟻皮中¶
為棟梁用莫歎斧斤遲樗栁盡犧象後凋終不衰¶
　　登大雲頂¶
區區霸迹欲知小試絶大雲孤頂看老僧指我日上處¶
鏡面瀉出黄金盤(青州去海尚踰二百里寺僧/云山頂日出時往往見海)¶
　古詩下¶
<pb:KR4d0037_WYG_001-20b>¶
　　送黄景㣲西逰(晞/)¶
先生古肝脾久恨不得識惟聞公卿家要作門下客千¶
載卞和淚争磨薦書墨姓名落四海履雜車馬跡塵埃¶
十年衣幾度改顔色紛紛九衢中拭眼見圭璧敝褐埋¶
衆人胸肺無丈尺從来饑渇心既見轉不釋斗酒聽語¶
論今古吐白黑秋入汴栁枝買馬欲西適虜方豺狼驕¶
似漢子弟國予知弱諸侯必得主父策¶
　　謝劉簿李尉見訪¶
<pb:KR4d0037_WYG_001-21a>¶
詩書卧蓬蓽柴門晝方開邑官劉與李馬蹄破蒼苔林¶
居厭鼃黽喜振敝席埃見此六翮姿茅荆共徘徊我欲¶
駐車轍蔬果傾舊醅山花恨未饒無以助酒盃今古飽¶
夜話痛飲勝百迴春風旌旆滿匏𤓰去難陪¶
　　送郭評事節判磨勘(已後/長安)¶
塵埃衣襟改顔色獨洗青衫三十年足迹不入奔走途¶
來往銓户履鞋穿一時同上青雲人往往禆補造化權¶
朝梳滿手見白髮歎息不置齒牙間只言歸田有幾畆¶
<pb:KR4d0037_WYG_001-21b>¶
種秫欲上山中泉腰邊即見佩銅墨我喜百里瘡痍痊¶
　　登見山樓¶
太守終南為客主出入厭倦馬與車與山朝夕欲還往¶
作樓近在室一隅主人去久山寂寞正值青帝催焦枯¶
我拘簿書甚杻械擺脫步上提酒壺郊原猶来見春色¶
似據水墨長安圖也知好景天更惜髙峯常是雲糢糊¶
安得風伯持大篲掃灑百里如屏鋪顯昩萬狀古詩國¶
收拾可秃千毫書我來願作風雅户醉倒坐待明月扶¶
<pb:KR4d0037_WYG_001-22a>¶
去家若有巖下夢免復夜夜尋歸途¶
　　和題竹軒¶
小軒移得清風枝知君公退來忘機山禽自識主人慣¶
客到有時驚不飛¶
　　下碁¶
古人欲寫得䘮形萬事盡在方罫内黒白勝負無已時¶
目送孤鴻出雲外¶
　　暑軒夜坐¶
<pb:KR4d0037_WYG_001-22b>¶
夜氣入庭樹小軒坐前簷清風動巨箑浮雲捲重簾月¶
遲待交舊蚊噪憎諛讒清凉若可買金願量谷巖¶
　　聞蛙¶
佞舌兒女柔異教蜩螳喧豈能聽蛙黽静枕詩書眠(能/一)¶
(作/如)¶
　　憶竹亭¶
蓬莱楚山底傍(去/聲)舍竹四圍狂鞭入門户亂笋争牆籬¶
與竹事還往相對一束書壯長走世路駑駘强鞭笞塵¶
<pb:KR4d0037_WYG_001-23a>¶
埃客灞滻逺夢夜夜歸小亭乆不理漏楝生白芝偶放¶
簿書筆杖履改舊詩呼童誅蒿萊掃灑莓苔基誰庭無¶
花卉憎有兒女姿獨移蒼烟本慰我千里思坐生山林¶
趣亭園有光輝免使清風來留在桃李枝月明遶竹步¶
撚挽頤頷髭相向若知已動捶影参差人間欠藥石稚¶
乳驕𦍑夷青衫汗汙垢尺寸莫可禆忍作倉廩盜寧老¶
詩書饑養筍為釣竿早晚耕蒿藜¶
　　和百塔寺四首¶
<pb:KR4d0037_WYG_001-23b>¶
　　　四間亭¶
亭前流水醒客耳亭上白雲開客顔老僧有意厚來往¶
四面更令看好山¶
　　　聽泉(近詔天下/收古樂器)¶
五音入耳大聲散情性破碎不可完而今虞舜欲儀鳳¶
願獻泉譜為韶源¶
　　　芳亭¶
峩峩佛屋瘦四海志士歎息傷容顔髙僧淳拙有深意¶
<pb:KR4d0037_WYG_001-24a>¶
獨自結茅山水間¶
　　水閣¶
山僧聽泉聲不足鑿池汲引為蟾泓自言猶欲洗俗耳¶
夜静為聞鼃黽聲¶
　　和暑雨偶書¶
暑如煎烹欲狂走猛雨如洗沉疴瘳寧知詩書一枕夢¶
便作桃李三春逰蛙蜩呌噪若交舊蚊蠅癡鈍如仇讎¶
今君病起正髙卧莊蝶處處宜相求¶
<pb:KR4d0037_WYG_001-24b>¶
　　漁家(長安/前詩)¶
插屋數竿網穿籬幾尺船水鄉菱茨足不著免租錢(時/江)¶
(南/旱)¶
　　宿趙屯¶
蘆花一股水弭楫日已暮山間聞鷄犬無人見烟樹行¶
逐羊豕跡始識入市路菱茨與魚蟹居人足來去漁家¶
無鄉縣滿船載稚乳鞭笞公私急醉眠聽秋雨(右詩與/大孤山)¶
(一首山谷甞手書刻石扵/南康星子灣有跋見别集)¶
<pb:KR4d0037_WYG_001-25a>¶
　　宿采石¶
秋風宿蒹葭花落若霜雪江山古興廢荆棘壘出没水¶
收鳬雁聲夜静寒籟發漁舟自来去笑語載明月詩形¶
動筆墨恨乏風雅骨謫仙為黄土冡平名突兀句編天¶
下口千載字不滅人間比興復泉底魂魄恱坐誦姑熟¶
語酌酒當棗栗醉夢若可見好句當須乞(謫仙有姑/熟十詠)¶
　　擬歐陽舍人古篆¶
𨽻書滿紙籕文廢字法破碎失本根中間陽氷入篆室¶
<pb:KR4d0037_WYG_001-25b>¶
下筆日與丞相親㸃畫各為萬物體科蚪筋骨千載新¶
泉銘學語童子知大厯幾字名忽振足知古人自負恃¶
碑峴巨石垂千春篆字堆積天下宇晚得紙本如希珍¶
鋪舒牆壁動人眼直木曲鐵若可捫人為黄土久寂寞¶
略不訛缺纔鱗皴我疑山鬼恐漫滅往往鑴鑿施斧斤¶
公来醉吟江山國得之愛歎何慇懃刻詞猶恨紀不足¶
句句與古風雅隣一旦紙貴文字市粥詩賈篆聲云云¶
蘇梅鸞鳳相上下鄙語燕雀何能羣(蘓子梅梅聖/俞同有此詩)¶
<pb:KR4d0037_WYG_001-26a>¶
　　大孤山¶
彭蠡百里南國襟萬頃蒼烟揷孤岑不知天星何時落¶
春秋不書不可尋石怪木老鬼所附茲乃與水同浮沉¶
鳴鴟大藤樹下廟血食不乾年世深軸艫千里不敢越¶
割牲釃酒來獻斟我行不忍隨人後許國肝膽神所歆¶
落㠶夜宿白鳥岸睥睨百遶寒藤隂銀山大浪獨夫險¶
比干一片崔嵬心宦逰逺去父母國心病若有山水淫¶
江南畫工今誰在拂拭東絹傾千金(右與宿趙屯/同載石刻)¶
<pb:KR4d0037_WYG_001-26b>¶
　　汴河¶
汴都峩峩在平地宋恃其德為金湯先帝始初有深意¶
不使子孫生怠荒萬艘北來食京師汴水遂作東南吭¶
甲兵百萬以為命千里天下之腑腸人心愛惜此流水¶
不啻布帛與稻粱漢唐闗中數百年木牛可以腐太倉¶
舟檝利今百於古奈何益見府庫瘡天心正欲醫造化¶
人間豈無針石良窟沉但去錢穀蠧此水何必求桑羊¶
　　樊侯廟¶
<pb:KR4d0037_WYG_001-27a>¶
隂森樊侯廟古木灃水傍茲民畏如生奔走豕與羊家¶
家奉侯諱若在父母堂(舞陽老幼以/侯名為諱)我來憇行役冄拜¶
奠公觴緬思英豪姿名與此水長風偃衆樹枝擬若怒¶
鬛張隂官有兵師想在賁育行今茲悍敵驕内為府庫¶
瘡安得七尺軀長㦸再激昻横行匈奴中庶以康肺腸¶
　　逰石池潭¶
吾家溪潭動百尺坐見逰魚可倒指月明無水風不動¶
釣絲鑑中出朱鯉乗閒具酒席草岸呼網一舉常百尾¶
<pb:KR4d0037_WYG_001-27b>¶
鱠霜炙玉眠䲭夷樹掛落日醉不起幾年手板負青山¶
趂魚舷聲不入耳涼秋九月役吏事瘦馬奔走黄葉裏¶
有酒不得好景飲訪古或問芻牧子指我石池千里近¶
蒼苔畏崖碧無底楚王北逰歎寂寞創竒造幽有遺址¶
(舞陽民傳楚襄王㳺/此臨河以石為池)我來徘徊知是否廢興盡可付流¶
水髣髴故溪在吾目濯手潄齒有餘思開罇喜與風景¶
遇蘆花入盃勸人醉漁翁有意助酒巵青竹盡日垂空¶
餌我疑溪靈靳異景不遣紅鱗滿人意人生天地未歸¶
<pb:KR4d0037_WYG_001-28a>¶
客計較貴賤羞犬彘當須醉倒載月歸不信鄉夢留不¶
止¶
　　食鱠¶
秋風蓴魚肥兔罝饞涎落溪友入晝夢但苦青衫縛落¶
日渡河水食指相悟覺宿夕治鱠具共作泛舟約網罟¶
遮青答老鱒薦絲臛玉軟飽下筋坐視肴果惡酒薄如¶
疲兵對此得衞霍迴首食五鼎適意均一樂人間軍需¶
後甑釜有藜藿甘鮮豈敢事聊此慰寂寞¶
<pb:KR4d0037_WYG_001-28b>¶
　　家僮來持雙井芽數數飲之輒成詩以示同舍¶
我疑醇醲千古味寂寞散在山茶枝雙井名入天下耳¶
建溪春色無光輝吾鄉茶友若敵國糞土尺璧珍刀圭¶
嗟予奔走車馬跡塵埃荆棘生喉頤煮雲為腴不可見¶
青泉緑樹應相嗤長鬚前日千里至百芽包裹林巖姿¶
開緘春風若滿手喜氣收拾人恐知江南陽和夜欲試¶
小齋獨與清風期石鼎泉甘火齊得混沌不死元氣肥¶
詩書坐對為客主一啜已見沆&KR1197;醨通宵安穏睡物外¶
<pb:KR4d0037_WYG_001-29a>¶
家夢欲遣不肯歸不信試來與君飲洗出正性還肝脾¶
　　靈井¶
何年清泉眼幾斛涵蒼苔甕盎日夜至長滿莫可涯天¶
旱不知竭衆流起黄埃淘綆乾未定能使沴氣開(大旱/淘井)¶
(竭其水必得/雨以為常)廟祠失根柢故老奠酒盃(井傍有特詞或/曰衞靈公廟)¶
蠶民呪棗栗千斤意徘徊(臘月民持蠶紙浴井中必投/棗栗呪祝其辭曰齊起齊眠)¶
(千斤/萬斤)兒童慣冷暖預知春秋來臨之鑒鬚眉方鑑無煤¶
炲窟穴若喉吭我疑吐雲雷何當鞭蜃螭與國驅旱灾¶
<pb:KR4d0037_WYG_001-29b>¶
　　過建成侯廟(陽/翟)¶
鳴鴟古木末饑鳥啄腐柯下有黄侯宫清風在藤蘿公¶
昔為刺史俗若閨門和德銘潁人心千載不可磨至今¶
奉如生慢侮莫敢過破祠望道路丹簷獨峩峩春秋賽¶
豚肩里巫日婆娑牛童不知此來往夕陽歌¶
　　過許由冡(在箕山上/其下潁水)¶
稷契寧渇死不飲箕潁泉先生獨洗耳不聽天子言清¶
風飽進退千載何悠然孤墳没荆棘髙名争青山嗟我¶
<pb:KR4d0037_WYG_001-30a>¶
迍邅身一命行十年味薄無辛鹹璞頑廢雕鑴朝行箕¶
山麓暮挹潁水源竹帛何處所搔首熊魚間白雲要閒¶
友尚苦兒女牽丈夫合勇決顧計羞面顔¶
　　洛陽道中¶
秋風滿巾衣洛水行飲馬山川氣象老身若在古畫嵩¶
雲知客心峯色如掃灑荒草徧丘墟沉吟動舒瀉¶
　　過少姨廟(少室/山中)¶
隂森老栢少姨廟爐烟蓬勃疑行雲祭盤狼藉山鳥飽¶
<pb:KR4d0037_WYG_001-30b>¶
巫祝生涯來往人¶
　　竹軒¶
小軒與竹事還往庭下寂寂無客塵開書讀對聖賢語¶
一畆清風為主人¶
　　賦聞角(得德/字)¶
角本金鼓儔獨主昏曉色日收雲氣黄月斜霜露白征¶
夫朝夕聞淚落甲鎧黑時平腐櫜鞬白首眼不識嚴城¶
重啟閉不廢角人職老農鼓腹聽安識天子德¶
<pb:KR4d0037_WYG_001-31a>¶
　　賦小桐¶
小桐纔幾尺氣壓百嵗樗雨露意未飽風月韻已孤鳳¶
凰肯寂寞鳥雀空踟蹰天地有和氣想為桐之腴我願¶
刳作琴獻上九重居坐使薫風還雖死骨不朽¶
　　賦轆轤¶
火雲旱風苗欲死曲木直綆寒泉深耕夫淚濕原上土¶
老圃顧盻輕黄金¶
　　賦古佛¶
<pb:KR4d0037_WYG_001-31b>¶
樹老枝半死碑斷壁底眠古屋顔色改有佛獨巋然蒼¶
首上雨足壞臂蔓草纒野老毎再拜往往報豐年孔祠¶
照四方制度丹雘妍朝夕過其下孰肯為恭䖍土木茲¶
僅分吾民信益堅佛法入人心誰與斸其根蒼蒼不可¶
問用意或者偏木蠧罪豈大付與啄木權胡不啄佛徒¶
使蠧民之天¶
　　賦古碑(得金/字)¶
(闕/)¶
<pb:KR4d0037_WYG_001-32a>¶
　¶
　¶
　¶
　¶
　　次韻和中伏坐夜¶
萬兵昏雨過暑斗插雲傾老佞溪蛙静真交海月生逰¶
氛褰幕帟逺籟起莖英清洗塵埃慮幽通造化情酸醎¶
時味薄寂寞古途亨去象筌真意無形寫天聲詩疑窺¶
<pb:KR4d0037_WYG_001-32b>¶
杜子文欲造盤庚身在清風國神逰白玉城希夷乗浩¶
氣沆&KR1197;飲元精坐乆忘昏寐迴頭有啟明¶
　　炙贅疣¶
贅疣在予手累久至三四初視君外物於意不能置居¶
閒或炙灼已出没復繼贅出與贅没曾莫生死異天地¶
贅一氣萬物贅天地贅復贅於人小大而已矣人之於¶
為贅作為有大盭至理本無事破真以為偽善惡亂大¶
性賞罰亂大治宫徵亂大聲青黄亂大賁寸尺亂大刑¶
<pb:KR4d0037_WYG_001-33a>¶
酸醎亂大味大樸如瘡疸空虚無完理天地不爾仇爾¶
獨贅之計恥之不若人孟子其有謂志小略其大殆非¶
達者意棄火復投艾兩忘吾贅贅¶
　　賦八月竹¶
我養一軒竹秋來成緑隂萬物有衰意獨懷霜雪心西¶
風嵇叔醉明月白公吟迴首看桃李何甞費百金¶
　　逰雲門山¶
南山州之屏(平/)四時改顔色日夕太守宴供帳減繒帛¶
<pb:KR4d0037_WYG_001-33b>¶
更求秉燭飲圖寫在四壁烟雲時蔵埋景好疑愛惜我¶
官府中塵喜與山相識泉石未還往愧負苦逋責秋風¶
復杖履持酒窮勝僻莓苔轉蒼崖郡國在几席廢興賦¶
飛鳥牛羊自朝夕風物摹大句才薄徒噤黙惟作酩酊¶
歸山月吐半璧沉吟又慰喜三友添飲客(予扵署居之/南作亭朝夕)¶
(以與風月往還名之曰三友/共南軒與山相值故云耳)¶
　　攜家逰倭松¶
倭松名載四海耳百怪老筆不可傳左妻右兒醉樹下¶
<pb:KR4d0037_WYG_001-34a>¶
安得白首巢其巔¶
　　庭樹聫句枝字為韻(某甫/王)¶
婆娑庭中樹老大千年枝(某/)百弓蔽赫日四座生凉颸¶
(甫/)影怪疑龍蛇聲和認塤箎(某/)未被斧斤賞敢辭塵埃¶
欺(甫/)輪囷壯士歎冷淡童子嗤(某/)盤根得地固挺材本¶
天資(甫/)枌榆謾百尺杞栁徒一圍(某/)節堅費刻畫莫訝¶
繩墨遲(甫/)枝狂躍蛟虬癭怪蹲熊羆有時相摩擊往往¶
霹&KR0748;飛(某/)篩月碎玉散障日翠幄垂(甫/)空腹懶龍卧實¶
<pb:KR4d0037_WYG_001-34b>¶
少饑禽悲敗葉童僕憎清隂兒女嬉堂萱小人態堦藥¶
老婢姿春琴似竽笙夏蜩若羮糜提孩不出户知時如¶
蓍龜(某/)得成孤髙狀敢忘(去/)毫末時(甫/)身遭藤蘿蔽心¶
無松栢期(某/)晨烟拂杪起落日侵梢齊(甫/)老蠧病其中¶
啄木為良醫公輸不在世志士空嗟咨(某/)止知楩楠髙¶
苦厭樗櫟卑(甫/)大屋必欲構老匠寧終遺(某/)棟梁如採¶
收散材安足知(甫/)¶
　　斑石枕聫句(向宗道/某)¶
<pb:KR4d0037_WYG_001-35a>¶
斸得西山骨磨礱露斑駮凝結一何怪(宗道/)形模萬難¶
學直疑彩雲根(某/)又訝紫珉璞中瘦&KR0008;蛟腹(宗道/)外文¶
灼龜殻冷剖清泉肝(某/)&KR1469;榰老鼇脚堅方君子性(宗道/)¶
清純聖人樸有氣當補天(某/)無瑕應並㲄定漬盤古苔¶
(宗道/)想漏神農藥堪作夢寐寶(某/)尤是炎烝託眠月病¶
頭愈(宗道/)横風酲肺濯珊瑚侈可唾陶陶甄脆堪撲夜¶
欹魘鬼驚(宗道/)晝冷詩魔愕首愜無俗夢(某/)心清去煩¶
惡蘄簟方敢友(宗道/)蜀笻良可約何必檄愈風(某/)何必¶
<pb:KR4d0037_WYG_001-35b>¶
文驅瘧質任兒女嗤(宗道/)頑宜僮僕謔枕流固迂誕(某/)¶
藉糟徒落魄潤生審將雨(宗道/)輝發疑有珏髑髏莊生¶
狂(某/)虎魄宋武薄欲鑱中郎銘文章體猶弱欲袐淮南¶
書神仙志非樂(宗道/)我疑混沌鑛誰與礱竅鑿可作甘¶
寢輿華胥詣寞寞(某/)子道足施為我拙困嬰縛巳謀其¶
巾屨行當老蒿藿子其乞我歸終焉卧雲壑(宗道/)嗜好¶
我巳癖須求子雖慤氊舊王固惜瓢陋顔不博異時一¶
經子便當千金橐客退獨摩拂卧送山月落¶
<pb:KR4d0037_WYG_001-36a>¶
　　送蘓田司理¶
秦人勇鬭暴獄訟號難理錙銖較罪法闕責莫可避蘇¶
生決曺掾以明縛姦吏我見獄户囚出入有平氣章章¶
三年課已在山公啟六月暑濕衣出汗若炊燹俸㣲迫¶
朝夕衝熱事行李一身不能賙送子腸腑沸¶
　　送李室長慶州寧覲¶
我愛孟堅文學飽持筆去作將軍客鋪張大漢征北功¶
手攜直上燕然刻千載事掛單于眼至今猶若擒白黑¶
<pb:KR4d0037_WYG_001-36b>¶
幾年𦍑夷瘡一方窟宂未掃壯士瘠我生南方長詩書¶
愛國區區肺如炙欲扵塞外勒姓名往往夜夢賀蘭石¶
一來長安事刀筆駑駘不展芻栗力峩峩李公邦之梓¶
聲載百郡理霹靂今年權佩慶州印上馬威至呑秋色¶
𦍑夷奔走若奴婢剺面童子嗔可摑白頭慶民能記數¶
(上/聲)前時太守有隂德(君之祖前/知慶州)試求園中手栽樹邊人¶
應作甘棠惜老幼事公如父兄妥帖不敢相干極子來¶
别我省塞上霜風漸著邊樹赤塵埃恨絆不得往安得¶
<pb:KR4d0037_WYG_001-37a>¶
鑽肩生羽翼子今才華筆端富山川去入風雅國黄雲¶
白草牛羊肥區落鷄犬晴歴歴將詩寫作聚米圖歸来¶
為我一指畫¶
　　和栁子玉官舍十首¶
　　　心適堂¶
一屏一榻無俗塵左置枯琴右開易重門不閉誰往還¶
明月清風是相識¶
　　　思山齋¶
<pb:KR4d0037_WYG_001-37b>¶
吴兒心著吴山深終南滿目不自慰有時蟬蛻書几邊¶
夢到五湖千里外(君吴/人)¶
　　　小池¶
清泉數斛闗幽事坐見鏡中魚往來浮萍蝕盡秋月滿¶
霜為一磨如匣開¶
　　　新泉¶
牆根新冽寒泉眼風廊一股來泠泠燈花夜半知我喜¶
恰是舊山穿石聲¶
<pb:KR4d0037_WYG_001-38a>¶
　　　竹塢¶
笋隨人意疎處生清風如歸自來去雖然不與俗子期¶
隂過隣家亦銷暑¶
　　　土榻¶
牀前一尺二尺泉牀後三枝五枝樹眠閒圗似在家山¶
夢魂不使東南去(一云榻前鼓吹蛙一部榻上古木吟/風雨客來相依曲肱眠免令不解山)¶
(公/語)¶
　　　怪石¶
<pb:KR4d0037_WYG_001-38b>¶
山阿有人著薜荔廷下縳虎眠莓苔手摩心語知許事¶
曾見漢唐池館來(一云山鬼水怪著薜茘天禄辟邪眠/莓苔鈎簾坐對心語口曾見漢唐池)¶
(館/来)¶
　　　茴香¶
隣家争插紅紫歸詩人獨行嗅芳草叢邊幽蠧更不凡¶
蝴蝶紛紛逐花老(茴香/多蠧)¶
　　　&KR0097;蜂¶
秋成想見香租入菊露蜂膠蜜幾脾日日山童掃紅葉¶
<pb:KR4d0037_WYG_001-39a>¶
蜂衙知是主人歸(君權酒夘/入申出)¶
　　　芭蕉¶
有底春風能好事解將刀尺剪青天知君新得草書法¶
旋巻碧雲供小牋(君善/萆書)¶
　　送楊侍讀自長安之蜀¶
西征七年四方病闗中所向尤瘡痍欲令福星及憔悴¶
千里特輟廊廟姿公知手持天子德家至户到人人施¶
秦俗鬭暴號難理列郡京兆猶鼎糜公來寛假訟訴少¶
<pb:KR4d0037_WYG_001-39b>¶
杻械顛倒生菌芝神疑公恵入人淺六月巖谷囚雨師¶
雩壇滴酒土未乾霶沛已洗旌旗歸(今年夏公三/禱雨皆即應)老農¶
笑呼刺史雨菽粟茂好公所攜(闗中自用兵踰十年其/地未嘗俱大收今年夏)¶
(秋田髙下盡豐民往往指/菽粟曰此是侍讀帶来)幾年軍需俗枯槁老幼不足¶
蒿與藜薄田今亦夏秋稔竇窖飽滿鷄猪肥公之去思¶
甚明白衆口巳寫德政辭鑴鑱不要路傍石人心自是¶
長安碑今年夷馬飲瀘水苴土新佩黄金龜(公新拜/蜀國侯)相¶
如才髙去諭蜀弩矢故事重光輝(公故/蜀人)雍人欲把冦恂¶
<pb:KR4d0037_WYG_001-40a>¶
借益部已歎㢘公遲傅巖今屬九折外帝夢即往西南¶
涯¶
　　答王甫判官示逰興慶池之作¶
東池十里近遭匝風物飽南山若户屏登臨四時好我¶
初來長安脚擬朝夕到纒綿簿書間拘窘若囚盜一嵗¶
無幾至荏苒成吏考夜夜千頃月只供釣魚老平生林¶
泉心探竒欲傾倒咫尺迺尚爾滿意寧可保君官苦近¶
市危坐若林槁偷閒呶呶中躍馬志敲暴登覽足意思¶
<pb:KR4d0037_WYG_001-40b>¶
滿腹若瓌寶歸來成新詩使我愧懷抱¶
　　依韻和酬雷太簡見貽之什¶
生長詩與書不信世道難出處愧古人章句得一官舌¶
强(去/聲)不肯柔開口誰欣歡十年走塵土蹭蹬苦地寒紆¶
朱非良貴寧較厚與單古心自突兀胸中鬰萬端昔常¶
玩於水今乃知其瀾身世心已灰人事鼻可酸病卧得¶
君詩喜拭昏膜看意逺辭淡泊稠重欲相寛以言藥我¶
病吴鱸佐秦飡大句牽勉酬韻髙語難安¶
<pb:KR4d0037_WYG_001-41a>¶
　　謝崔象之示詩藁¶
古樂治情性故使風俗完鄭衛入人耳雅正聲日殫教¶
化走薄惡靡靡如轉丸全音不可見來往寂寞間我疑¶
至和意獨落詩人肝或以鳴道徳或以傷憂患存者三¶
百篇興寄青與丹至今如清風留在喬木端敦厚久衰¶
落坐見王澤乾後世其得者或謁道之門失者抱太羮¶
競下醎與酸最晩李杜出遂將風雅壇内以康心脾睥¶
睨萬物根予早酷愛慕强把屈瓠鑽當食對藜藿誦之¶
<pb:KR4d0037_WYG_001-41b>¶
若熊蹯崔子我同好韻宇嗟璞渾其詩長於道意趣猶¶
捭豚巨軸踰百篇抵我輕璵璠得之忘睡眠夜拭瞳膜¶
昏若遊金貂市時見太古冠淡泊路久茀兵約鋤榛菅¶
當結明月期與君酌醇源¶
　　次韻和真長幕中偶書¶
人情歲時登卿縣自無訟公庭破莓苔日苦黥徒送幕¶
府隠詩書黄堂卧梁棟幾字署紙尾朝夕寧倥偬塵土¶
安止足性情適吟諷收心觀無始静卧憫羣動勞生懵¶
<pb:KR4d0037_WYG_001-42a>¶
出處欲把清風鞚青山自無價夜夜有歸夢但知陶潛¶
卑寧識賈生慟夜雨誦君詩一盃齊費用¶
　　次韻和酬真長對雪之作¶
西湖主人久未至雪雲我為開吟天偷閒把酒羅膾鯉¶
魚凍難趂煩鳴舷旋求野果向山市僮僕覔路占平川¶
恍然白玉為飲國寒威醉思相翩翾顧盼萬景來筆端¶
濡染欲為毫已堅初疑萬國㑹盟散斷珪破璧盈祜田¶
禽巢一一鶴上下冰殿掃灑迎羣仙又疑水官愛雪栁¶
<pb:KR4d0037_WYG_001-42b>¶
故把衆庶為飛緜我思江淮有流民往往匍匐僵道邊¶
朱門意氣與寒競上為酒面紅欲燃天將景與富貴買¶
不知二費幾萬錢詩家把筆争造化對此自恨才慳偏¶
徘徊嗅嚼醉還醒(上/)來往但見鞋履穿歸來庭樹玉花¶
落稚子狂走皆華顛擁爐搔首有餘意喜與麰麥為豐¶
年夜䦨更欲和月看坐久諷誦瓊瑶篇調高白雪古難¶
和思短强被詩魔牽卒章我欲涕淚下連茹固已知君¶
賢¶
<pb:KR4d0037_WYG_001-43a>¶
　　喜雨上文相公¶
火神侵官弄胸臆青帝欲滿勾芒慵(時春未/下雨)驕陽暴苗¶
不得秀風俗相顧無顔容我公禆補造化手乞許暫息¶
平姦驄(公常乘/驄馬)西湖景好天子借訟簡朝夕臨青銅忽¶
窺庭民有旱色輟寢廢飯忘巾笻(公問暇常服道巾/笻杖往來湖中)訪¶
求雩法得古本若可舒巻隂陽功除壇規土鍤未動精¶
意已與神耳通雷官風師不敢息先時奔走鞭羣龍稚¶
苖霶霈飽哺乳一夕換得千里豐老㓜懽呼相公雨喜¶
<pb:KR4d0037_WYG_001-43b>¶
氣醖釀為和風一封朝緘萬室意慰減焦思寛九重選¶
牲祀龍益傾倒大宅不滿猶忡忡樸愚幕吏解公意期¶
雨霑足環海中不以一郡喜為喜喜憂天下公之公¶
　　次韻和象之夏夜作¶
大暑暴虐如惡酒意思頽困不可醒日官我疑借炎熱¶
昊輪出火星熒熒霈然一雨翳晩景庭樹洗出蜩螗聲¶
微雲掃灑供夜坐造化似解通人情風明月作三友趣¶
君可買輕連城恍然身在冲泊域目空萬狀遺骸形¶
<pb:KR4d0037_WYG_001-44a>¶
此時象之入詩國句句鍜錬鑪鎚精窮微心到混沌側¶
高處意氣捫日星詰朝携詩示我讀饑腸饞口逢珍烹¶
義幽語險索究解如手捕虎不敢停歸來牽勉拾餘思¶
魚目愧傍蟾蜍明¶
　　和象之雨後望少室山白雲¶
塵埃奔趨挿手板十年已賣山中間相逢少室若交舊¶
白雲與我開容顔風驅烟氣去敝幕天覆碧玉無瑕瘢¶
我疑岳神宴天上掃灑伊洛為圖看又疑山鬼有寒稅¶
<pb:KR4d0037_WYG_001-44b>¶
纊絮萬壘輸隂官色如可餐無厭飽頗黎為甑炊琅玕¶
去去還觀不能已一里迴首百據鞍長安許生以畫名¶
閒暇拂拭新素紈能求山高水深趣常恐造化在筆端¶
每觀雲泉得意處擬寫男女家其間今對異景慙首鼠¶
愚若犬彘編槽欄君詩託我有深意明月一盃心往還¶
　　席上賦別南宫希元¶
十年眯車塵思歸入夢寐晨興見家山兩目如去翳故¶
人又過我相對有餘意當罇話舊遊强笑復吁欷君名¶
<pb:KR4d0037_WYG_001-45a>¶
在鄉書捧檄不肯愧高堂去白髪有淚落鞭轡里人獻¶
吉夢四壁衆所義(希元應書里人屢獻/夢長老以為吉祥)我喜先子言在¶
耳若龜筮(先子嘗云希元孝/而好學必不窮)人生老聚散酒薄滿莫避¶
相見意最長强(去/聲)飲不能醉¶
　　次韻和劉卿材見寄之什¶
風波一相失倒指歲月耗交情見千里文字每教告胸¶
中飽耘鋤勉我穫以道踟蹰竹帛間相期古人到十年¶
走塵土心不勇於躁迺知鐫磨益不必硯席好(呼報/切)君¶
<pb:KR4d0037_WYG_001-45b>¶
屈百里官卓趨而魯蹈不使鞭朴教人情自傾倒訟稀¶
禾黍登醺若飲醇醪使者席未煖姓名達珪瑁(部使者/下車必)¶
(亟薦卿材/未嘗後)麒麟踴躍起志逺無近報糞土齪齪者錙銖¶
較稱號青㝠脚可挿泥塗迹將掃寧知西山民(靖安帶/西山之)¶
(麓/)歸車恐君膏我行省版輿假途期問勞理聲如壁隣¶
歎息不可造(予道出海昏去/靖安纔數舍)遥知詩書宰優游漆園傲¶
極目西飛雲徒使瞳子眊敢期枉佳作綢繆布&KR0109;奥大¶
句驅老意木古風雨暴驚味無厭已敗者豆籩犒我輙¶
<pb:KR4d0037_WYG_001-46a>¶
牽勉和徒手太阿冒酌酒持君詩吟哦舌根燥¶
　　和西湖雪中泛舟之作(時安公/鎮許)¶
冬旱種不入潁人無顔色上輟霖雨姿福此千里窄公¶
來視民憂身若抱病癖霖雨變飛雪萬室如藥石幕府¶
環鄒枚共喜妖沴釋欲有瓊樹春選地得勝僻刺舟敲¶
湖冰坐泛白玉國持酒與寒競醉倒無顧惜餘霙入盃¶
斚似解勸飲客而我坐席未斗筲寛一石景值風雅匠¶
萬狀困刀尺鳴鳯相上下獨愧如螻蟈¶
<pb:KR4d0037_WYG_001-46b>¶
　　送同年張明逺之興州掾¶
赤髭苦顔貌我怪意氣揚人曰黜文登兹事可降霜歸¶
來卧詩書藜藿甘肉粱迺知吾同升喜此剛肺腸甘脆¶
迫朝夕拂衣莫安遑興山在何處蜀道難且長妻孥客¶
蓬蓽板輿獨彷徨(寄其孥青州/獨迎母之官)朱門腐鼎爼天理何茫¶
茫¶
　　皇祐五年三月乙已齊大風海水暴上夀光千乗¶
　　兩縣民數百家被其災而死者幾半丞相平陽公¶
<pb:KR4d0037_WYG_001-47a>¶
　　以同年李君子儀往賑之以詩見寄因而和酬¶
鹽民沒利家海隅奔走末業田園蕪天意似遣陽侯驅¶
巻水沃殺煎海爐怒濤百尺不及逋老㓜十五其為魚¶
耕夫蠶婦來躊躇百金不易箔與鋤(齊人言蠶者/舉箔為數)我公偃¶
息哀其愚埋掩尸骼賙惸孤吾黨子儀馳赤駒口賫公¶
恵人人嘘日走百里嫌昳晡不飲不食顔色癯去時¶
萬樹如束枯回首緑暗紅紫疎寄詩百言舉其麤我愧¶
安飽心如苴¶
<pb:KR4d0037_WYG_001-47b>¶
　　元伯示清水泊之什因和酬¶
十年不踏故溪上有時夢去千里遊每思魚行鑑中見¶
青衫手板如仇讎秋風鱸肥美無價莫怪張翰不可留¶
前日誦君清水吟胷中突起百尺愁兒牽女嬰走塵土¶
百年一半如棄投清風明月無界畔白首願作山中侯¶
君詩寫出漁者意老景一片在目眸清泉釣舟未入手¶
聊可觀誦忘吾憂¶
　　次韻和酬隠直憶花見寄之作¶
<pb:KR4d0037_WYG_001-48a>¶
春工不揀勢厚薄染成庭内花梢紅反拘簿書似機械¶
不得醉倒眠緑叢君時馬首正南走假有樽酒何由同¶
馨香蜂蝶似相讓顔色開落輸東風公餘徘徊獨遶樹¶
空有歎恨不可窮君雖不見紅紫落亦有惆悵環胷中¶
作詩寄我憶花意句老與古争彊雄其間摸寫景如畫¶
爛漫一片春顔容乃知詩家有刀尺裁翦自奪隂陽功¶
誦詩酌酒無厭已韻險强續慚非工¶
　　送劉孟卿逰天台鴈蕩二山¶
<pb:KR4d0037_WYG_001-48b>¶
治源先生髙七十山水病僻不可瘳竈無炊烟不顧計¶
窮幽極怪如仇讎有時清風明月對好景霹靂拔却大¶
樹不迴頭四方泉石朝入耳杖屨百里夕已投大笑箕¶
山不敢出走避軒冕豈自由天台鴈蕩潑上心暑焦毛¶
髮不肯留縈紆長淮下平席倒指計日觀怒濤君詩工¶
刻造化骨吴越氣象當先愁古今吟力未到處好句願¶
備幽人收此行詩是圖畫畫山筆歸日借我目一逰¶
　　次韻和元伯南樓避暑遇雨¶
<pb:KR4d0037_WYG_001-49a>¶
城頭歸烏喘榻翼夕陽欄干手可炙長虹如篆報雨來¶
雲脚挿下千里赤南山端正太古屏飛亷掃雲為撥墨¶
安得老筆描寫住白頭許生死堪憶(長安許生踰八十/以水墨名於時今)¶
(已/死)¶
　　次韻和子儀聞蟬¶
落日挂樹間長我庭下隂園林動秋意高蟬忽㣲吟清¶
風轉餘聲香若下逺岑微物感時節鏗鍧吐商金古樂¶
久破碎茲蟲抱全音荒忽尚偃蹇激起壯士心願為秋¶
<pb:KR4d0037_WYG_001-49b>¶
蟬操被之朱絲琴¶
　　和子儀巡捕蝗¶
天子輟霖雨茲來澤東民威聲先公至暴攘客四鄰下¶
車坐無事懲勸禆秋春物價以日減囷倉飽新陳俗愚¶
其何知蝗來遏公仁所至不為灾羣飛亂烟雲公慮種¶
(上/聲)吾土且為沴氣根計丁立捕法官行勞(去/聲)其勤老㓜¶
千里眉朝蹙夕已伸我知公之徳由此碑齊人¶
　　求郭侍禁水墨樹石¶
<pb:KR4d0037_WYG_001-50a>¶
塵埃典却林泉閒家夢夜夜歸雲端知君弄筆欺造化¶
乞我幾株松石看¶
　　送元伯西歸¶
飲者為量無大小要於醉焉而已矣乃知一飲一石徒¶
醉鄉欲到無幾爾我幸俸薄飲不多酩酊造次有餘味¶
有時酒伯投客轄斗筲往往衆所鄙近得元伯東海濵¶
飲少好吟性相似山青月白得意時相對觴詠不能已¶
直到千古醉者心名利莫可汚其耳乘興㺯筆窺造化¶
<pb:KR4d0037_WYG_001-50b>¶
混沌竅鑿可倒指須㬰椽杵成巨軸更唱迭和若宫徴¶
今公官滿捨我去獨有姓名碑百里踟蹰預恐春風來¶
青草坐見飲地起詩須數寄續百篇無使塵埃昏紙尾¶
(同有東秦唱/和踰百篇)¶
　　讀君謨黼扆箴¶
常讀賈誼書愛其極理亂言入筆未乾絳灌舌如鑽文¶
帝不肯為萬世為扼腕漢道竟齷齪席莫一日暖今讀¶
君謨箴句句到伊旦窺國見肺肝欲取以手澣何啻可¶
<pb:KR4d0037_WYG_001-51a>¶
痛哭一一中(去/)世患設施有條理如肉以弗貫可作天¶
下藥其應疾和緩非獨起國痿敵頸坐可絆聖賢方相¶
逢辨别絳與灌萬不使斯言以為後世恨¶
　¶
　¶
　¶
　¶
　¶
<pb:KR4d0037_WYG_001-51b>¶
　¶
　¶
　¶
　¶
　¶
　¶
　¶
　伐檀集巻上¶
